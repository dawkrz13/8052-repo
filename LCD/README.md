Napisać program, który będzie wyświetlał na LCD oraz terminalu znaki wprowadzone na terminalu. Wysłanie znaku na wyświetlacz można zrealizować w przerwaniu od łącza szeregowego. Po odebraniu znaku należy wysłać odebrany znak z powrotem na terminal oraz dodatkowo wyświetlić go na LCD. W przypadku komunikacji z LCD w trybie bez sprawdzania flagi zajętości należy wykorzystać jeden z rejestrów do przechowywania aktualnej liczby znaków na wyświetlaczu. Pozwoli to na przejście do drugiej linii po zapełnieniu znakami pierwszej oraz na przejście do początku wyświetlacza (linia 1 pozycja 0) i wyczyszczenie go po zapełnieniu znakami całego wyświetlacza. Ponadto proszę uwzględnić możliwość czyszczenia wyświetlacza i powrotu do początku w trakcie zapełniania go znakami, np. po naciśnięciu kombinacji klawiszy CTRL+C (kod ASCII - 03H).